# -*- mode: mandoku-view; -*-
#+TITLE: 後村詩話
#+DATE: 2015-08-25 00:45:33.035408
#+PROPERTY: ID KR4i0037
#+PROPERTY: BASEEDITION WYG    
#+PROPERTY: JUAN 卷八
<pb:KR4i0037_WYG_008-1a>¶
欽定四庫全書¶
　後村詩話巻八¶
　　　　　　　　　　　　　　　宋　劉克莊　編¶
陶弼商翁與楊畋樂道同時一生仕宦廣西晩守欽順¶
二州集中多佳句前已采其一二它五言如塞上云星¶
落胡王死河窮漢使歸雪山經夏冷天馬入秋肥觀教¶
戰云晉興由帥讓楚敗以師喧行役云隂㣲辨樵火霽¶
早誤僧鐘雜詩云久閒忘將畧多病熟醫書順州云渴¶
<pb:KR4i0037_WYG_008-1b>¶
蜂銜研水饑蝶嗅屏花七言汴河云栁與揚州今獨在¶
水和隋帝不重來栁州云人心如地少平處天氣似春¶
無冷時送人云冷酒十分無客送輕車一兩有民攀又¶
云兵堪渡海將軍老史不占天處士閒村行云路小馬¶
蹄髙復下村深雞唱有如無¶
李鴈湖詩程滄州守宜春刋于郡齋余不及識公初筮豫章及¶
公謫居臨川從曽極景建得余詩簡景建云劉君詩兼鮑庾之¶
清俊前與其父同舍不知其郎君詩筆如此曉得宜春本摘其警語¶
<pb:KR4i0037_WYG_008-2a>¶
一二于此紅梅云晩覺鄭公殊嫵媚生憎夷甫太鮮明¶
送楊子直知吉州云憂時鐵石孤忠在閲世風花老眼¶
空酬景建云新有千絲明曉鏡舊無一畫贊宵衣閒吟¶
此外惟須飲老覺人間萬事非又云向來交態雲翻手¶
靜裏𤣥言石㸃頭鴈湖注半山詩甚精確其絶句有絶¶
似半山者已采入詩選矣如平生閲世䑃朧眼偏向白¶
鷗飛處明如鴉健觸翻紅簌簌鷗閒占斷碧粼粼皆可¶
諷味如金谷友玉川奴鷦鷯賦蛺蝶圖雙蓬鬢寸草¶
<pb:KR4i0037_WYG_008-2b>¶
心鸎友鴈奴鷴客蟹奴皆的對¶
于湖讀中興碑云繡綳兒啼思塞酥重牀燎香驅羣胡¶
阿環錦襪無尋處一夜驚眠揺帳柱朔方天子神為媒¶
三郎歸來長慶樓樓前拜舞作奇祟中興之功不贖罪¶
日光玉潔十丈碑蛟龍盤拏與天齊北望神臯雙淚落¶
祇今何人老文學題蔡濟忠所摹御府米帖云生前官¶
職但執㦸身後一字萬金直當時雷電下収拾世間不¶
復有遺逸整整十巻字猶濕光采激射海為立平生我¶
<pb:KR4i0037_WYG_008-3a>¶
亦有書癖對此戃怳心若失口呿汗下屢嘆息十日把¶
玩不得食作牋天公拜稽首乞我此老生時一雙手為¶
君痛飲百斛酒池如江筆如帚一掃萬字不停肘¶
石徂徠讀石安仁(曼卿舊/字安仁)學士詩云齊梁無駿骨李杜¶
得秋毫後世益纂組變風堪鬱陶奔道少驥逸秃冗如¶
牛毛試㸔安仁詠秋風有怒濤徂徠力排楊劉而推重¶
曼卿如此但前云駿骨後又云驥逸何也寄張從道云¶
臘盡妻未褐天寒子讀書寄明復先生云殘書㡬篋蠧¶
<pb:KR4i0037_WYG_008-3b>¶
寒菊半籬荒惟學春秋者時時到草堂殊有魏野林逋¶
氣格¶
徐淵子詩用紡塼字斯干詩載弄之瓦注云紡塼也説¶
苑亦云和氏之璧千金之寶用以間紡不如瓦塼¶
癸未甲申余自桂林入都改秩一日自外歸逆旅主人云有¶
二客訪君不遇㽞刺而去視之葢髙續古鍾春伯二館¶
職也皆素昧明日往謝髙云吾於陸伯敬處見子某詩¶
鍾云吾於南塘處見子四六相約訪君共論此事何相¶
<pb:KR4i0037_WYG_008-4a>¶
避之深也鍾惠四六一巻髙遺疎寮詩二册未㡬鍾貴¶
顯髙出館不復入今皆物故余老矣四六姑置惟詩結¶
習未忘所得疎寮二册前已摘出一二聨後得其全集¶
數倍于舊老筆如湘絃泗磬多人間俚耳所未聞者有¶
石湖放翁誠齋之風部帙既多不能遍閱姑録其警語¶
于編以備遺忘五言楊嗣勛惠茯苓云道是青神谷元¶
通白帝厓有松如壯士其鼻化嬰兒雲濕侵鵶觜天寒¶
翦兎絲堯初香摘髓秦後雪凝脂穴動龍蛇窘山空鳥¶
<pb:KR4i0037_WYG_008-4b>¶
獸悲惟將千嵗力自了一生奇送潘德鄜師廣云風稳¶
琛舟引春明卉服衙謁吳給事云上皇今百歳近侍不¶
多人寄僧云鹿采花修供猨分石坐禪别僧云夢無全¶
覺久詩只半聨奇聽雪云竹大時聞折梅明不受霾雜¶
詩云今古憑詩了乾坤頼酒澆忙猶輪使硯懶尚事持¶
茶買研云汾獻升雲鼎秦遺蝕雪碑曹蛾江云沙冷鴈¶
一二天長帆有無七言送蜀客云峩眉雪罷添巴水玊¶
壘雲空見蜀星白浪不侵魚復陣青苔猶䕶劍闗銘題¶
<pb:KR4i0037_WYG_008-5a>¶
放翁誠齋倡和云題徧鮫綃乾碧海吹將鶴笛上青天¶
道山堂前梅花云太乙神仙遊册府秦王學士憑欄干¶
懐墅云已是飛來鶗鵊了可能落到牡丹花讀漫郎詩¶
云東西都漢猶司馬三百年唐只次山答人云晉書好¶
傳偏安石唐世諸人且樂天送歙守云龍尾石須分㡬寸¶
牡丹花不望頭綱池西云旋作池來分剡曲略教花處¶
似蘇堤梅花云相依豈恨移來晩欲訴猶須說到明絶¶
句尤多佳者都下云栁生春思拂京華不管閒人也憶¶
<pb:KR4i0037_WYG_008-5b>¶
家添盡好香那睡得月痕如水浸梨花中秋夜登秀臺¶
二絶云青冥風露無人管醉力飛昇入桂臺月過斗西¶
親挽住伴人騎鶴去蓬萊冰娥㸔盡人間世好事如公不¶
數來却喚清壘相揖酌汝聽下界息成雷梨花詞云殿¶
頭摧引上清華獨奏春詞唱賜茶帯月歸來仙骨冷夢¶
魂全不到梨花晩泊江口云白鷺青煙剡江口梅六七¶
分經雪後月㫖流連相伴酒隔岸呼船有魚否五言古¶
體幼安云青天不惜日壯士偏知秋自古有奇畫如今¶
<pb:KR4i0037_WYG_008-6a>¶
空白頭彼時當再來吾老不可留天推璧月上星入銀¶
河流躔度若此急人生與之浮終夜自起舞無人共登¶
樓典謨有陳言河洛非故州黄鶴呼不來誰能理殘裘¶
此篇甚髙古¶
杜旟伯髙題蘭亭序云君勿笑新亭相對泣却勝蘭亭¶
暮春集白頭吟云長門作賦直千金不知家有白頭吟¶
二詩皆有味¶
王元澤詩不滿百度闗山篇云萬馬度闗山闗山三尺¶
<pb:KR4i0037_WYG_008-6b>¶
雪馬盡雪亦乾沙飛石更裂歸來三五騎旌旗映雲滅¶
不見去時人空流磧中血古樂府無以加春懐云朝日¶
上屋角百鳥鳴不休豈復辨名字但聞閙鈎輈亂我讀¶
書語驚我夢寐游彎弓彈使去暫去還啾啾彈十不得¶
一丸窮來愈稠拔弓坐榻上咄咄空自尤時節使汝鳴¶
我何為汝讎絶句云一雙燕子語簾前病客無聊盡日¶
眠開徧杏花人不到滿庭輕雨緑如煙霏㣲細雨不成¶
泥料峭輕寒透夾衣處處園林皆有主欲尋何地㸔春¶
<pb:KR4i0037_WYG_008-7a>¶
歸殊有乃翁思致¶
獵較集前已摘數聫晩温故讀再録昔遺忘者七言雪¶
中云但能閉户酌季雅安用馭風尋伯昏種蕪菁作羮¶
云且喜蕪菁種得成薹心散出碧縱横脆甜肭子無反¶
惡肥嫩羔児不殺生樂羊豈斷兒孫念劉季寧無父子¶
情争似野人茅屋下日髙淡煮一杯羮歴世云面朋面¶
友風雨散山鳥山花淡薄交一榻氍毺容獨卧滿柈杞¶
菊是兼肴五言云天寒猶著絮雨濕欲蒸書吳地人情¶
<pb:KR4i0037_WYG_008-7b>¶
薄西人客計疎無書堪著眼有法可安心絕句云誰倚¶
黄旗喚阿瞞令君終作可憐人蕭然唯有鹿門老不帶¶
孫劉一㸃塵輕隂小雨晩難收柳痩梅窮却是秋可恨¶
水仙花不語無人共我説春愁春怨云梨花雨送海棠¶
風不借臙脂作小紅㡬日無人吹玉笛鴛鴦飛入館娃¶
宫此老筆力有謫仙風骨集中有云老鶴悔抛青嶂裏¶
客星倦倚紫微邊又云而今心服陶元亮作得人間第¶
一流豈非深悔晩出之誤歟¶
<pb:KR4i0037_WYG_008-8a>¶
灊山集多不經人道語此公讀書多氣老筆遒題顔魯¶
公像云千五百年如烈日二十四州惟一人朝衣視坎¶
趨前死羽服行山即此身與客晩集云足下一來同晩¶
歩先生小住待村舂春晴云四野緑廻春補闕亂山塵¶
淨雨修容懶軒云經年不濯子春足半月纔梳叔夜頭¶
止酒云搢紳處士議所以將軍貴人須畢之月夜云琉¶
璃虚空甚圓滿紫磨山川更新鑄梅花絶句云姑射山¶
頭氷雪仙人間一見便豐年却應羞死琴臺女不得乃¶
<pb:KR4i0037_WYG_008-8b>¶
翁分一錢荷珠云客來竊勿令觀此薏苡猶能困伏波¶
如大槐小草木偶芻靈朝采夜光立豹蹲鴟口伐手談¶
木上座麯先生千金子萬玉妃童欺我老農報予春下¶
岩研正焙茶皆的對¶
王逢原集張廵篇云禄皃射火燒九天鬼手不撲神聽¶
㫋羣庸仰口不肯唾反出長喙噓之燃睢陽城窮縮死¶
鼈危繫一髪懸天淵廵嗔睨逺兩眥拆怒嚼齒碎鬚張¶
肩恨身不毛劍無翼不能飛去殘賊嚥翁軀腥刀兒磔¶
<pb:KR4i0037_WYG_008-9a>¶
俎日嚼肉血猶經年霽雲東攘兩臂去西來才有九指¶
還胷中憤氣吐不散去隨箭入浮屠塼忠窮智索莫自¶
效更臠愛妾常饑涎我疑没日賊不食恐其肉酖死不¶
痊又疑身骨不化土定作金鐵埋重泉何時山移陵谷¶
變發出鼓鑄戈或鋋吾如得之願有用不誅已然誅未¶
然此作出盧仝上交難贈杜漸云兩鼠共謀渇相飲期¶
入水一鼠下縋缶一鼠上銜尾前鼠以之跌後鼠以之¶
死鼠死何足噫夫人纔可悲平地把手笑乗崖撥足擠¶
<pb:KR4i0037_WYG_008-9b>¶
賊防易為力壯健完牆籬交防難為人笑面惡肝脾前¶
日信其是今日悟其非安得先知明有如灼火龜然則¶
奈之何期子同吁嚱此必有為而作誰氏子云弱弱誰¶
氏子鮮鮮一何姝來奔富人家妻與富人俱嚴糚問夫¶
子我豈彼室如夫子笑遣之彼寜與汝都升堂由阼階¶
徳色溢以舒親賓不敢笑退語相嚱吁高堂聚羣婢唯¶
諾相恣睢家事忽不圖顧指取自如朝令折桂薪暮¶
遣藩籬除風雨半夜來百釁生不虞屋壓盗隨至夫死¶
<pb:KR4i0037_WYG_008-10a>¶
别嫁夫東鄰有淑子性不事鉛朱端居待人求正色不¶
願諛清鏡見白髪行媒不顧閭不知愛妻人取捨何異¶
歟詞意似王建張籍哭詩云目雖淚所出由來心乃源¶
白日㬠我面意欲乾汍瀾而不照我心我淚何由乾况¶
重在雲遮使我何自安又云目存多所見不若無目完¶
山中云山中亦有出山路山人自不與世通拂衣起行¶
飲流水枕書就卧聴松風地寛江河競揺蕩天濶日月¶
争西東乾坤自為四時後萬事不到幽人胷集中新意¶
<pb:KR4i0037_WYG_008-10b>¶
快句不可勝紀如舟方乗兮人不吾以覆且溺兮我同¶
人死束蒿為楹樗為柱居者略不憂其顛吾觀世之陷¶
此者不啻火立足回燔豈期(缺/)　既自悟不思跳出乃¶
欲(缺/)井方崩兮治隧屋且(缺/)　　雕椽傾江竭河論麯¶
水都投大海為酒池中間(缺/)　不盈掬日益醖釀成澆¶
漓不知淳風竟何適萬(缺/)齊舉招不迴五言云清醒甘¶
澤畔冨貴奈墦間劍(缺/)終羞屈蘭遺不改香其論文云¶
星緯織成副地錦歐冶鑄出舂天矛文章日組緯玉機¶
<pb:KR4i0037_WYG_008-11a>¶
飛金梭誰有真(缺/)繩結作張麟羅老成終到孔窮死亦¶
為顔不能繩(缺/)怠何力禁人叛不知里社歌不可郊廟¶
施梅花云(缺/)知後世無所用兒嚼不美還棄之贈王平¶
甫云古人誰云朽死魄如可召其詠物馴鹿云秪消指(缺/)¶
馬相有逐原人豺狼好爪牙應笑角如麟水車云上潤¶
雖巳然下竭將奈何鴈云闗塞風高夜江湖木落秋鳶¶
云纔乗一綫憑風去便有愚郎仰面看春雪云(缺/)戸開¶
重墐冰魚上復沉東園云夭桃未老已抽青(缺/)畧朱旗¶
<pb:KR4i0037_WYG_008-11b>¶
冠翠纛雖然素李不争華似洗朱丹誇瑩(缺/)余昔讀廣¶
陵集草草用朱筆㸃出妙處子修弟手録余所㸃者于¶
冊晩見子修所抄老矣又偏盲不能寫成冊子遂冄選¶
一畨本朝諸人惟逢原别是一種筆墨如靈芝慶雲出¶
為祥瑞半山崛强于歐蘇無所許可非茍歎伏後生者¶
逢原集中有吕吉甫所答五言云東海有滄溟西極有¶
崑崙子已具舟車吾亦為檝輪吉甫能為此言豈非近朱¶
者赤耶¶
<pb:KR4i0037_WYG_008-12a>¶
方豐之徳享及吕紫微交㳺放翁序其詩梅花云天女¶
終降大居士登伽惟撓小乗禪又云老夫六賊銷磨盡¶
時為幽香一敗禪漁父云已攜巨鯉換新秔尚有鰷鯈¶
得自烹聞道烹鮮易煩碎呼兒無用苦和羮歴﨑道中¶
云漠漠春陰接海低濛濛晩雨傍山飛半攲古埭無人¶
過時有村童護鴨歸海口云白是石渠青是麥誰云斥¶
鹵不堪田五言云魂夢無金印生涯有瓦盆¶
楊大年西崑詶唱集序畧云予景徳中忝佐修書時紫¶
<pb:KR4i0037_WYG_008-12b>¶
微錢君希聖秘閣劉君子儀竝負懿文尤精雅道予得¶
以逰其墻藩而咨其模楷因以歴覽遺編研味前作更¶
迭唱和互相切劘入蘭逰霧雖獲益以居多觀海學山¶
歎知量而中止雖榮于托驥亦愧乎續貂得五七言律¶
詩二百四十七章其屬而和者十五人析為二巻取玉¶
山策府之名命之曰西崑酬唱集今考十五人者丁謂¶
刁衎張詠晁迥李宗諤薛陳(缺/)越李維劉隲舒推崔遵¶
度任隨錢惟濟有名秉(缺/)不著姓王沂公只有一篇在¶
<pb:KR4i0037_WYG_008-13a>¶
巻末¶
放翁長短句云元知造物心腸别老却英雄似等閒祕¶
傳一字神仙訣說與君知只是頑一句丁寜君記取神¶
仙須是閒人做君記取封侯事在功名不信由天元來¶
只有閒難得青史功名天却無心惜漁父詞云一竿風¶
月一蓑煙雨家在釣臺西住賣魚生怕近城門况肯到¶
紅塵深處潮生理櫂潮平繋䌫潮落浩歌歸去時人錯¶
把比嚴光我自是無名漁父鷓鴣天云杖屨尋春苦未¶
<pb:KR4i0037_WYG_008-13b>¶
遲洛城櫻筍正當時三千界外歸初到五百年前事總¶
知吹玉笛渡清伊相逢休問姓名誰小車處士深衣叟¶
曽是天津共賦詩好事近云混迹寄人間夜夜畵樓銀¶
燭誰見五雲丹竈養黄芽初熟春風歸從紫皇逰東海¶
宴暘谷進罷碧桃花賦賜玉塵千斛又云平旦出秦闗¶
雪色駕車雙鹿借問此行安徃賞清伊修竹漢家宫殿¶
却灰中春草幾回緑君看變遷如許况紛紛榮辱朝中¶
措云怕歌愁舞懶逢迎糚晩託春酲總是向人深處當¶
<pb:KR4i0037_WYG_008-14a>¶
時枉道無情闗心近日啼紅密訴剪緑深盟杏館花陰¶
恨淺畵堂銀燭嫌明情知言語難傳恨不似琵琶道得¶
真其激昻感慨者稼軒不能過飄逸高妙者與陳簡齋¶
朱希真相頡頑流麗綿密者欲出晏叔原賀方回之上¶
而世歌之者絶少項平庵祭辛幼安文云人之生也能¶
致天下之憎則其死也必享天下之名豈天之所生必¶
死而後美蓋人之所憎必死而後正嗚呼哀哉死者人¶
之所惡公乃以此而為榮予者公之所愛必當與我而¶
<pb:KR4i0037_WYG_008-14b>¶
皆行局旦暮而相從固予心之所愛尚眠食以偷生恨¶
公行之不待自昔哀詞未有悲于此者¶
平庵五言絶句武夷鐵笛亭云夜嘯千崖裂朝吟萬象¶
蘓山人大自在無淚捋君鬚諸葛祠堂云羽扇白綸巾¶
堂堂六尺身我觀秦漢下宇宙只斯人永州云日日長沙¶
岸看雲只念家如何永州夢偏愛在長沙欸乃曲云靄¶
迺出深溪湘山日落時若非堯女哭即是楚臣啼雜五¶
言如隆中評劉牧云阿琦去梯䇿尚識抱膝公誰云豚¶
<pb:KR4i0037_WYG_008-15a>¶
犬愚頗復勝乃翁又平生萬事偽惟有病是實時方攻¶
偽其言如此¶
六言和王仲衡尚書云聖賢生世不數文章何代無人¶
一言蔽思無邪三萬辭曰若稽¶
七言八句讀三國志云曹劉有志混華戎無奈呉兒兩¶
炬紅赤璧焰燒雲夢澤夷陵光照永安宫人間生此鼎¶
三足天上無因日再中惟有葛公心未死夜深寒月照¶
孤忠路傍有因梅竹以編籬者云已生野外更籬根仍與¶
<pb:KR4i0037_WYG_008-15b>¶
蚩氓補㫁垣博士低頭乗虜障王姬掩面嫁烏孫風枝¶
雨葉無生意粉面朱脣有淚痕說與調羮吹律事老農¶
那信腐儒言雜七言如送水心淮東總領云藍縷疾耕¶
家四壁鐵衣高臥日千金四朝餉士前無古一旦和戎¶
患至今如送邕州高教授云君行回鴈前頭路我上杜¶
鵑無處船夔州永安宫云呉王解掩夫差面難繋劉郎¶
一寸心(公瑾欲以子女/玉帛繫先主)送陳止齋納官還鄉云正爾釣¶
絲江上去依然羽扇篋中情藏秃筆云莫欺貧士無(缺/)¶
<pb:KR4i0037_WYG_008-16a>¶
施時向文房度上僧澗上云全家寢食淙琤上韶濩聲¶
中過百年和人云窻中見日知晨暮瓶裏看花記歳時¶
新讀子書多乙者舊吟詩稿盡丁之詠抛毬云綵毬丹¶
柱倚春風寒食清明罷繡工漢北將軍貪蹋踘豈知兵¶
法在呉宫¶
七言絶句春日堤上云高高下下十五里白白紅紅千¶
樹花總在疎籬㫁垣裏背堤臨水小人家見梅云草枯¶
葉脫四山童萬里長天一日空數㸃寒稍著紅蘂人間¶
<pb:KR4i0037_WYG_008-16b>¶
驚喜見春風次韻羅郢州送别云江上相留不肯留渡¶
江沿岸却回頭漢江東去人西去不見高城始是愁滁¶
州路口小雨云三十年前過此時一雙青髻綰青絲如¶
今舊雨猶相記只傍星星白處吹落帽臺云千山揺落¶
萬林空數㸃黄花酒盞中半破接籬誰耐管已將身世¶
付西風分明屈子獨醒愁故作南華醉夢㳺豈是晉人¶
真愛酒渠儂心事更悲秋上冢云兒時飛鞚得金堤掣¶
電驚風過馬蹄今日筍輿揺醉幘城東一日到城西¶
<pb:KR4i0037_WYG_008-17a>¶
與潘徳乆倡和糟蠏詩押險韻至六首皆新竒而首篇¶
尤工大戴笑汝無穴空雙螯小戴笑汝有筐如子臯太¶
𤣥笑汝長郭索入穴慚蟺升慚猱知心但有畢吏部卧¶
起與汝同酒糟後來愛者蘇長公亦只許汝中山醪固¶
知合向一丘老安得上與三辰翺長公貎喜心未敬雖¶
羡微生猶惡饕我疑呉儂修稻怨和秫醢汝償民膏雖¶
然因此得長醉痛貶未必非深褒又疑畢叟妬劉掾曽¶
以螟蛉輕二豪故回左手就箕踞持蠏藉糟成兩高¶
<pb:KR4i0037_WYG_008-17b>¶
石湖詩三十四巻五言如思陵挽詞云冦降千猰㺄胡¶
拜兩單于首山銅鼎就前殿玉巵空病中云目眚浮珠¶
珮聲塵籟玉簫注水瓶花醒吹薪鼎藥潮丙午元日云¶
童心仍竹馬暮境勿蒲輪春晩云繡地紅千㸃平橋緑¶
一篙棟花來石首糓雨熟櫻桃詠懐自嘲云退閒驚客¶
至衰懶怕書來挽趙密太保云鬢凋猶陛㦸心在惜弢¶
弓¶
六言乆病或勸逰適云羸如蓐婦多忌倦似田翁作勞¶
<pb:KR4i0037_WYG_008-18a>¶
玩具僧梳肘屨懽悰丁尾龜毛請息齋云洞門晝掛鐵¶
鎖閣道秋生緑苔蓍下畧同龜伏𤓰中且免蠅來又云¶
勞君敬枯朩耳恐汝見温灰焉¶
七言發合江云船尾竹林遮縣市故人猶自立沙頭將¶
至呉中云新事畧從年少問故人差覺坐中稀玉麟堂¶
㑹客云不用忙催銀燭上酴醿如雪照黄昏秋晩閒吟¶
云旁若無人鼠飲研麾之不出蠅登盤丙午新正云病¶
憐楖栗隨身慣老覺酴醿到手遲又云人情舊雨非今¶
<pb:KR4i0037_WYG_008-18b>¶
雨老境増年是減年口不兩匙休足糓生能幾屐莫言¶
錢行營夀藏云縱有千年鐵門限終須一箇土饅頭偶¶
書云已甘搰搰勤為圃休向滔滔苦問津親鄰招集强¶
徃便歸云氣衰况復三而竭心賞尤于四者難一龕云¶
與老有情冬後煖去仙無幾日高眠¶
七言絶句昌化云翠染南山擁縣門一洲横截兩溪分¶
長官日永無公事卧聴灘聲看白雲長沙王墓云英雄¶
轉眼逐東流百戰工夫土一杯蕎麥茫茫花似雪牧童¶
<pb:KR4i0037_WYG_008-19a>¶
吹笛上高丘處州鸎花亭云山碧叢叢四打圍煩將舊¶
恨訪黄鸝纈林霜後黄鸝少須是愁紅萬㸃時續長恨¶
歌云别後相思夢亦難東虚雲路海漫漫仙凡頓隔銀¶
屏影不似當年取次看楓橋云朱門白壁枕灣流桃李¶
無言滿屋頭墻上浮圖路旁堠送人南北管離愁次韻¶
陸務觀云離合紛紛怕逺逰逺逰仍怕賦登樓何須一¶
望三千里望盡西州轉更愁田園雜興云騎吹東來里¶
巷喧行春車馬閙如煙繫牛莫礙門前路移繫門西碌¶
<pb:KR4i0037_WYG_008-19b>¶
碡邉汙萊一稜水周圍歳歳蝸廬没半扉不著茭青難¶
䕶岸小舟撑取葑田歸槐葉初勻日氣凉䓤䓤鼠耳翠¶
成雙三公只得三株看閒客清陰滿北忩采菱辛苦廢¶
犂鉏血指流丹鬼質枯無力買田聊種水近來湖面亦¶
收租古鼎作香爐云雲雷縈帯古文章子子孫孫永奉¶
常辛苦勒銘成底事如今流落管燒香¶
石湖長短句醉落魄云馬蹄塵撲春風得意笙簫逐款¶
門不問誰家竹祗揀紅糚多處燒銀燭碧雞坊裏花如¶
<pb:KR4i0037_WYG_008-20a>¶
屋燕王宫下花成谷不須悔唱陽闗曲直為海棠也¶
合來西蜀南柯子云悵望梅花驛凝情杜若洲香雲低¶
處有高樓可惜高樓不近木蘭舟緘素雙魚逺題紅片¶
葉秋欲憑江水寄離愁江已東流那肯更西流又春若¶
有情春莫去花如無恨花休落¶
茶山詩十五巻九百一十篇者是也續刋後集亦十五¶
巻然中間多泛應漫與者前軰所作猶自刪其半今人¶
乃並存而不削欲其行世難矣¶
<pb:KR4i0037_WYG_008-20b>¶
稼軒五言絶句元日云老病忘時節空齋曉尚眠兒童¶
喚翁起今日是新年偶題云逢花眼倦開見酒手頻推¶
不恨吾年老恨他將病來七言云錯處真成九州鐵樂¶
時能得幾鉤緇酒腸未減長鯨吸詩思如抽獨繭絲皆¶
佳句然為詞所揜¶
　¶
　¶
　後村詩話巻八¶
